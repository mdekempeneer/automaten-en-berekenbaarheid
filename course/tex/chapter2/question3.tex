\begin{question}
Bewijs dat een eindige toestandsautomaat altijd een taal herkent die door een reguliere expressie wordt beschreven. Doe dat door een eindige toestandsautomaat te transformeren naar een gegeneraliseerde niet-deterministische eindige toestandsautomaat met slechts twee toestanden.\\
Kan voor een PDA ongeveer hetzelfde gedaan worden door een gegeneraliseerde PDA op te stellen?\\
\end{question}

Voor we hier aan beginnen, defini\"eren we de \emph{GNFA} als volgt:
\begin{theorem}[GNFA]
Een GNFA (gegeneraliseerde niet-deterministische eindige automaat) is een eindige toestandsmachine met de volgende wijzigingen en beperkingen:
\begin{enumerate}
\item Er is slechts 1 eindtoestand $\neq$ starttoestand
\item Er is juist 1 boog van de starttoestand naar elke andere toestand en er komen geen pijlen aan (buiten de startpijl)
\item Er is juist 1 boog van elke toestand naar de eindtoestand, maar er vertrekken geen pijlen vanuit de eindtoestand
\item Tussen elke andere 2 toestanden is er juist 1 boog in beide richtingen
\item Er is juist 1 boog van elke andere toestand naar zichzelf
\item De bogen hebben als label een reguliere expressie
\end{enumerate}
\end{theorem}
In wat volgt bewijzen we dat een eindige toestandsautomaat altijd een taal herkent die door een reguliere expressie wordt beschreven. We volgen volgend stappenplan:
$$ \text{NFA} \rightarrow \text{GNFA} \rightarrow \text{GNFA met 2 toestanden} \rightarrow \text{reguliere expressie} $$
In de opgave spreken ze van een ``eindige toestandsautomaat'', we gaan er hier echter vanuit dat we starten vanaf een NFA. Dit mag vermits elke DFA omgezet kan worden naar een NFA.

\begin{proof}
\subsubsection*{(a) NFA $\rightarrow$ GNFA}
We kunnen onze NFA omzetten naar een GNFA als volgt:
\begin{enumerate}
\item Maak een nieuwe starttoestand en een nieuwe (unieke) eindtoestand
\item Teken $\epsilon$-bogen van de nieuwe begintoestand naar de oude begintoestand en van elke oude eindtoestand naar de nieuwe eindtoestand.
\item Teken ontbrekende bogen met een $\phi$.
\item Als er tussen twee toestanden twee of meer parallele gerichte bogen zijn, neem die dan samen met als label de unie van de labels van de parallelle bogen.
\end{enumerate}
Deze omzetting van NFA naar GNFA verandert de taal niet. We doen namelijk enkel correct manipulaties van de NFA.\\
Nu we een GNFA geconstrueerd hebben moeten we deze reduceren naar een GNFA met 2 toestanden.

\subsubsection*{(b) Reduceren van de GNFA}
Dit doen we door herhaaldelijk een willekeurige toestand X verschillend van de start- of eindtoestand te kiezen en deze knoop de verwijderen als volgt:
\begin{enumerate}
\item Kies toestanden A en B zodat er bogen zijn van: 
\begin{itemize}
\item A naar B met label $E_4$
\item A naar X met label $E_1$
\item X naar zichzelf met label $E_2$
\item X naar B met label $E_3$
\end{itemize}
\item Vervang het label op de boog van A naar B door $E_4 | E_1 E_2^* E_3$.
\item Doe dit voor alle koppels A en B
\item Verwijder de knoop X met alle bogen die erin toekomen of vertrekken.
\end{enumerate}
Indien er geen toestanden meer zijn, ga naar stap (c).

\subsubsection*{(c) Bepaal RE}
De GNFA heeft nu exact 2 toestanden (een start- en eindtoestand) met daartussen 1 boog. Deze boog heeft nu een reguliere expressie als label. Dit is de reguliere expressie die dezelfde taal bepaald als de oorspronkelijke NFA.
\end{proof}

\subsubsection*{(d) Extra}
In wat volgt bewijzen we nog dat de reductie met 1 toestand de verzameling aanvaarde strings niet verandert. Hiervoor moeten we aantonen dat indien s aanvaard werd voor de reductie, deze ook na de reductie aanvaard wordt (1) en indien s niet aanvaard werd voor de reductie, deze na de reductie ook niet aanvaard wordt (2).\\
\subsubsection*{(1)}
\begin{proof}
Als s aanvaard werd door een pad zonder X, wordt s nog steeds aanvaard: paden zonder X blijven namelijk bestaan. Als het pad X bevat zijn er toestanden A en B zodat $AX^n B$ een opeenvolging van toestanden is. De reguliere expressie op bogen AX,XX en XB zijn $E_1$, $E_2$ en $E_3$ en bijgevolg kost van A naar B gaan langs X een stuk string van de vorm $E_1  (E_2)^* E_3$. Deze reguliere expressie staat ook in de boog AB van de nieuwe GNFA.
\end{proof}
\subsubsection*{(2)}
\begin{proof}
Als s aanvaard wordt door de gereduceerde GNFA dan bevat het acceptatiepad uiteraard alleen toestanden verschillend van X. Op een boog AB staat de reguliere expressie $E_4 | E_1 (E_2)^* E_3$. Die gebruiken betekend een stukje string uitgeven dat voldoet aan $E_4$ of aan $E_1 (E_2)^* E_3$. Dus in de originele GNFA komt dit overeen met ofwel de boog AB volgen ofwel AX,XX (een aantal keer) en XB.\\
Dus als de string aanvaard wordt door de gereduceerde GNFA wordt hij ook aanvaard door de originele GNFA.
\end{proof}

\subsubsection*{(e) Kan dit ook met een PDA?}
Dit is mogelijk aangezien we bij gewone FSM's labels samen nemen in een reguliere expressie. Een PDA kan dit ook doen, aangezien we meerdere karakters in \'e\'en enkele keer op de stapel kunnen schrijven (of verwijderen).
