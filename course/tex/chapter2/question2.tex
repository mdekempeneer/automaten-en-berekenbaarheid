\begin{question}
Beschrijf in detail de transformatie van een niet-deterministische eindige toestandsautomaat naar een equivalente deterministische eindige toestandsautomaat. Beschrijf de notie van equivalentie van automaten in deze context en argumenteer waarom de transformatie correct is. Bespreek de uitspraak "deze transformatie is (niet?) deterministisch". Kan er zo een DFA bestaan met minder toestanden dan de NFA?
\end{question}

\subsubsection*{(a) NFA vs DFA}

Een \emph{NFA (niet-deterministische eindige automaat)} laat $\epsilon$-overgangen en meerdere bogen met hetzelfde label vanuit dezelfde knoop toe. Bij een NFA zijn er dus steeds meerdere mogelijkheden voor de volgende stap.  \\
Een \emph{DFA (deterministische eindige automaat)} kan geen $\epsilon$-overgangen hebben en een symbool van het alfabet $\Sigma$ mag hoogstens op \'e\'en  uitgaande boog per toestand staan. De volgende stap van het proces ligt dus vast en er is maar \'e\'en mogelijkheid.

\subsubsection*{(b) Algoritme}

\textbf{Gegeven:} een NFA = $(Q_n, \Sigma, \delta_n, q_{sn}, F_n)$ \\
\textbf{Gevraagd:} een DFA = $(Q_d, \Sigma, \delta_d, q_{sd}, F_d)$ zodanig dat $L_{NFA}=L_{DFA}$.\\
\textbf{Constructie:} Vermits de NFA $\epsilon$-bogen heeft, zullen we enkele van de toestanden van de NFA moeten samennemen. We kunnen dus al stellen dat elke toestand in de DFA een verzameling van toestanden van de NFA zal zijn:
$$ Q_d =  \mathcal{P}(Q_n)$$
Verder weten we ook dat de eindtoestand van de DFA altijd een eindtoestand van de NFA bevat:
$$ F_d = \{S | S \in Q_d, S \cap F_n \neq 0 \}  $$
Nu rest er ons alleen nog de transitiefunctie $\delta_d$ om uit te werken:
\begin{itemize}
\item We weten al dat $\delta_d : (\mathcal{P} (Q_n) \times \Sigma) \rightarrow \mathcal{P}(Q_n)$.
\item We beginnen met een nieuwe afbeelding in te voeren: $eb: Q_n \rightarrow \mathcal{P}(Q_n)$. Deze functie staat voor \emph{epsilon bereikbaar}. $eb(q)$ is dus de verzameling van toestanden in de NFA die met nul, \'e\'en of meer $\epsilon$-bogen bereikbaar zijn vanuit q.
\item We gaan nu de definitie van eb liften naar $\mathcal{P}(Q_n)$. Voor een $\mathcal{Q} \in \mathcal{P}(Q_n)$ geldt dat: $eb(\mathcal{Q}) = \cup_{q \in \mathcal{Q}} eb(q)$.
\item $\delta_n$ liften we op dezelfde manier.
\end{itemize}
We defini\"eren $\delta_d$ dan als volgt:
\begin{itemize}
\item Vanuit een toestand $\mathcal{Q}$ in de DFA ga je naar de volgende toestand in de DFA door voor elke NFA toestand in $\mathcal{Q}$ eerst de overgangsfunctie van de NFA te volgen, en daarna de $\epsilon$-bogen te volgen. Van al deze resulterende toestandsverzamelingen neem je dan de unie:
$$ \delta_d(\mathcal{Q},a) = eb(\delta_n(\mathcal{Q},a)) \text{ voor elke } \mathcal{Q} \in Q_d $$
\item Tenslotte defini\"eren we nog:
$$ q_{sd} = eb(q_{sn}) $$
\end{itemize}

\subsubsection*{(c) Equivalentie}
Twee automaten zijn equivalent wanneer ze dezelfde taal bepalen. Het algoritme dat we zonet hebben beschreven, is in staat om alle $\epsilon$-bogen weg te werken. Deze veranderen niets aan de taal die bepaalt wordt door de automaat.\footnote{Dit moet nog specifieker beantwoord worden.}

\subsubsection*{(d) Deterministische transformatie}
De transformatie van een NFA naar een DFA is steeds determinisitisch vermits er een eindig aantal toestanden zijn in een NFA. Dit zorgt er voor dat het algoritme steeds eindigt.

\subsubsection*{(e) DFA met minder toestanden dan een NFA}

Het is mogelijk om een equivalente DFA te construeren uit een NFA die minder toestanden bevat. Dit is bijvoorbeeld het geval wanneer er meerdere toestanden zijn, die enkel met $\epsilon$-bogen verbonden zijn.